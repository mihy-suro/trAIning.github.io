<!-- USAGE -->
<section id="usage">
  <div class="section section--muted">
    <h1 class="section__title">Jak jazykové modely využít</h1>
    <div class="section__body">

      <!-- Intro -->
      <p>
        Dobře, zní to všechno zajímavě, ale k čemu to bude v každodenní praxi? Stručná odpověď zní: záleží na vás. 
        Každý má jiné potřeby, pracovní návyky a očekávání, a univerzální „správný" způsob použití LLM neexistuje. 
        Skutečnou přidanou hodnotu objevíte až ve chvíli, kdy si nástroj sami vyzkoušíte a začnete ho zapojovat do vlastních úloh.
      </p>
      <p>
        Cílem této kapitoly proto není dát vyčerpávající návod, ale nabídnout inspiraci. Níže uvádíme několik typických způsobů, 
        jak lze jazykové modely využít v praxi – jako výchozí body, od kterých se můžete odrazit a dále je přizpůsobit svému stylu práce.
      </p>

      <!-- Rychlejší orientace v informacích -->
      <h1>Rychlejší orientace v informacích</h1>
      <p>
        Jednou z nejpřímočařejších a zároveň nejužitečnějších aplikací LLM je rychlá orientace v rozsáhlých textech. 
        Typicky vás zajímá konkrétní informace, ale nemáte čas ani chuť se prokousávat stovkami stran manuálů. 
        Situace je o to horší, pokud ještě neznáte přesnou odbornou terminologii a proto vám nepomůže ani jindy oblíbené vyhledávání v PDF.
      </p>
      <p>
        V takových případech mohou LLM fungovat jako čtecí a orientační asistent, který dokumenty přečte za vás 
        a vy se jich pak můžete ptát vlastními slovy na to, co vás skutečně zajímá.
      </p>
      <p><b>Typické použití:</b></p>
      <ul>
        <li>shrnutí dlouhých článků, studií nebo norem do několika klíčových bodů,</li>
        <li>porovnání více dokumentů nebo verzí téhož textu a identifikace rozdílů,</li>
        <li>rychlé zmapování tématu a návrh struktury rešerše či dalšího studia.</li>
      </ul>
      <p>
        Použít lze jak obecné modely (např. ChatGPT), tak specializované nástroje pracující přímo s nahranými dokumenty 
        (např. Google NotebookLM). Obecné modely lépe pracují se širším kontextem a nejasnými dotazy, zatímco specializované 
        nástroje odpovídají striktně na základě poskytnutých podkladů a mají tak menší sklon k halucinacím.
      </p>
      <p>
        Užitečné je i převádění informací do jiného formátu, například do stručných poznámek, myšlenkových map, 
        studijních materiálů nebo testových otázek (např. při přípravě na zkoušky typu ZOZ). Některé nástroje zvládnou 
        i audio či video shrnutí pro pasivní poslech.
      </p>
      <p>
        LLM s přístupem k internetu lze využít také pro úvodní rešerše, zejména když vstupujete do zcela nového tématu 
        a nevíte, kde začít. Nástroje typu Perplexity dokážou rychle navrhnout relevantní zdroje pro základní přehled. 
        Stále ale platí, že model neumí spolehlivě posoudit kvalitu zdrojů a finální orientace je tak na vás. 
        Úspora času díky eliminaci balastu je však výrazná.
      </p>
      <p>
        Další silnou stránkou je editorská a kontrolní práce: LLM dokáže odhalit vnitřní nekonzistence v rozsáhlých textech. 
        Duplicity, chybné odkazy, rozpory v definicích nebo nejednotné pojmy napříč kapitolami – s tím vším vám LLM editor může pomoci.
      </p>

      <!-- Collapsible: Prompt pro orientaci v dokumentu -->
      <div class="collapsible" data-collapsible>
        <button class="collapsible__toggle" aria-expanded="false" aria-controls="collapsible-panel-usage-orientace" id="collapsible-button-usage-orientace">
          <b>VÍCE:</b> Pomoc s orientací v rozsáhlém dokumentu – prompt
        </button>
        <div class="collapsible__panel" id="collapsible-panel-usage-orientace" role="region" aria-labelledby="collapsible-button-usage-orientace" hidden>
          <pre class="prompt-example">
Máš k dispozici následující dokument / soubor textů.
Tvým cílem je pomoci mi se v něm rychle zorientovat.

Výstup strukturovat následovně:

1) Přehled dokumentu
   - 3–5 vět shrnujících účel a hlavní zaměření dokumentu.

2) Struktura obsahu
   - seznam hlavních kapitol nebo témat,
   - u každého 1 věta popisující, čemu se věnuje.

3) Slovníček pojmů
   - 5–10 klíčových pojmů nebo zkratek,
   - ke každému stručné vysvětlení (1–2 věty),
   - pouze pojmy, které se skutečně v textu vyskytují.

4) Doporučení ke čtení
   - 2–3 konkrétní části dokumentu,
     které jsou nejrelevantnější pro téma:
     {konkrétní téma / otázka},
   - krátké zdůvodnění volby.

Použij věcný a srozumitelný jazyk.
Zachovej terminologii použitou v dokumentu.
          </pre>
        </div>
      </div>

      <!-- Podpora při psaní textů -->
      <h1>Podpora při psaní odborných i administrativních textů</h1>
      <p>
        Generování textů je jednou z nejpřirozenějších schopností jazykových modelů. V praxi je ale většinou nechceme 
        používat tak, že by „psaly za nás od nuly". Mnohem častější a užitečnější je situace, kdy máme hrubý náčrt, 
        poznámky nebo neuhlazený text a potřebujeme jej převést do čitelné, strukturované a stylisticky konzistentní podoby.
      </p>
      <p>
        Typickým příkladem mohou být například zápisky z porady. Během jednání si člověk zapisuje body, které se objevují 
        v různém pořadí a zápis přirozeně odráží chaotickou dynamiku diskuze. Skáče se mezi tématy, lidé se vracejí 
        k už probraným bodům, některé informace jsou nedořečené. Výsledkem je neuspořádaný text, který je sice věrný 
        průběhu porady, ale špatně čitelný a těžko se v něm orientuje.
      </p>
      <p>
        Tento „salátový" zápis lze modelu předložit a požádat ho, aby jej převedl do strukturovaného dokumentu, 
        což zabere jen okamžik.
      </p>
      <p>
        Stejný princip funguje i u dalších typů textů kde často začínáme neuspořádaným tokem myšlenek, poznámkami, 
        náčrty argumentů, nedotaženými formulacemi. LLM může tento surový materiál opakovaně převádět do čitelnějších 
        a koherentnějších verzí, které pak dál rozvíjíme a zpřesňujeme. V několika iteracích tak vznikne slušný první draft, 
        který slouží jako základ pro finální zpracování.
      </p>
      <p>
        Důležité je vnímat LLM jako editor, nikoli jako autora. Model pomáhá s jazykem, strukturou a čitelností, 
        zatímco odpovědnost za obsah, význam a správnost zůstává na vás. V tomto pojetí dokáže psaní výrazně zefektivnit: 
        místo řešení formulací se můžete soustředit na to, co chcete sdělit, ne jak přesně to napsat.
      </p>

      <!-- Collapsible: Jak AI ovlivňuje psaní -->
      <div class="collapsible" data-collapsible>
        <button class="collapsible__toggle" aria-expanded="false" aria-controls="collapsible-panel-usage-psani-vliv" id="collapsible-button-usage-psani-vliv">
          <b>VÍCE:</b> Jak AI ovlivňuje psaní?
        </button>
        <div class="collapsible__panel" id="collapsible-panel-usage-psani-vliv" role="region" aria-labelledby="collapsible-button-usage-psani-vliv" hidden>
          <p>
            Výzkumy ukazují, že pokud lidé používají generativní nástroje jako podpůrný prostředek a výstupy následně 
            aktivně upravují a přizpůsobují, výsledné texty bývají přesnější, lépe strukturované a stylisticky vyrovnanější [1].
          </p>
          <p>
            Současně ale existují práce, které naznačují, že nadměrné spoléhání se na generovaný text může postupně 
            snižovat vlastní zapojení do procesu psaní, paměťové ukotvení obsahu a schopnost samostatně formulovat 
            koherentní text bez asistence [2].
          </p>
          <p>
            Odborníci proto doporučují používat tyto nástroje vědomě a reflektovaně, nikoli mechanicky jako náhradu vlastního myšlení.
          </p>
          <p class="reference-small">
            [1] Tao, T. et al. (2024). "Impact of ChatGPT on ESL Students' Academic Writing Skills: A Mixed Methods Intervention Study." 
            <i>Smart Learning Environments</i>. 
            <a href="https://link.springer.com/article/10.1186/s40561-024-00295-9" target="_blank" rel="noopener noreferrer">odkaz</a>
          </p>
          <p class="reference-small">
            [2] Kosmyna, A., et al. (2025). "Your Brain on ChatGPT: Accumulation of Cognitive Debt when Using an AI Assistant for Essay Writing Task." 
            <i>arXiv preprint</i>. 
            <a href="https://arxiv.org/abs/2506.08872v1" target="_blank" rel="noopener noreferrer">odkaz</a>
          </p>
        </div>
      </div>

      <!-- Collapsible: Zápisky z porady -->
      <div class="collapsible" data-collapsible>
        <button class="collapsible__toggle" aria-expanded="false" aria-controls="collapsible-panel-usage-porada" id="collapsible-button-usage-porada">
          <b>VÍCE:</b> Zápisky z porady – prompt
        </button>
        <div class="collapsible__panel" id="collapsible-panel-usage-porada" role="region" aria-labelledby="collapsible-button-usage-porada" hidden>
          <pre class="prompt-example">
Z následujících neuspořádaných poznámek z porady
vytvoř strukturovaný zápis.

Postup:
- seskup související informace,
- odstraň duplicity a slovní vatu,
- zachovej význam a rozhodnutí.

Výstup strukturovat do sekcí:
1) Stručné shrnutí
2) Přijatá rozhodnutí
3) Úkoly (kdo / co / do kdy, pokud je uvedeno)
4) Otevřené otázky / další kroky

Nevymýšlej informace, které v poznámkách nejsou.
Použij věcný, neutrální tón.

Poznámky:
{vložený_text}
          </pre>
        </div>
      </div>

      <!-- Podpora analýzy dat -->
      <h1>Podpora analýzy dat a technických úkolů</h1>
      <p>
        Generativní AI dnes nepracuje jen s textem, ale dokáže asistovat i při analýze dat. V některých prostředích 
        má model k dispozici i doplňkové nástroje (např. Python interpreter), díky nimž může přímo spouštět výpočty 
        nebo generovat vizualizace.
      </p>
      <p>
        Z praktického hlediska je ale často bezpečnější a efektivnější jiný přístup: místo toho, abyste modelu svěřovali 
        celá data nebo ho nechali „počítat za vás", je výhodné dát mu ukázková data nebo popis struktury dat a nechat ho 
        navrhnout kód či postup, který s daty má pracovat. Vlastní výpočty pak provádíte ve svém prostředí (R, Python, Excel, 
        specializovaný software).
      </p>
      <p>Tento způsob práce má několik výhod:</p>
      <ul>
        <li>máte plnou kontrolu nad výpočtem a jeho reprodukovatelností,</li>
        <li>snížíte riziko chyb a nečekaného chování,</li>
        <li>jasně oddělíte instrukce, data a exekuci.</li>
      </ul>
      <p>
        V tomto kontextu je užitečné vnímat LLM spíše jako technického konzultanta, který pomáhá navrhnout postup – 
        nikoli jako nástroj, který má sám provádět výpočty bez lidské kontroly.
      </p>

      <!-- Collapsible: Technický konzultant -->
      <div class="collapsible" data-collapsible>
        <button class="collapsible__toggle" aria-expanded="false" aria-controls="collapsible-panel-usage-techkonzultant" id="collapsible-button-usage-techkonzultant">
          <b>VÍCE:</b> Technický konzultant – prompt
        </button>
        <div class="collapsible__panel" id="collapsible-panel-usage-techkonzultant" role="region" aria-labelledby="collapsible-button-usage-techkonzultant" hidden>
          <pre class="prompt-example">
&lt;Role&gt;
Vystupuj jako technický konzultant, programátor
se specializací na analýzu experimentálních dat,
statistiku a návrh datových workflow.
&lt;/Role&gt;

&lt;Cíl&gt;
Navrhnout postup a připravit skript pro identifikaci
odlehlých hodnot (outlierů) v laboratorních měřeních
aktivit radionuklidů.
&lt;/Cíl&gt;

&lt;Vstupní_data&gt;
Vstupem je CSV soubor s tabulkovými daty.
Cesta k souboru bude předávána jako parametr skriptu.

Orientační rozsah dat:
- jednotky až desítky tisíc řádků,
- desítky lokalit,
- několik radionuklidů,
- opakovaná měření jednoho vzorku.
&lt;/Vstupní_data&gt;

&lt;Struktura_dat&gt;
Sloupce CSV souboru:
- sample_id        (identifikátor vzorku)
- location         (kód lokality)
- measurement_date (datum měření)
- nuclide          (např. Cs-137, K-40, Ra-226)
- value            (naměřená aktivita)
- unit             (Bq/kg)
- method           (Gamma-spec nebo ICP-MS)
- mdc              (minimální detekovatelná aktivita, Bq/kg)
&lt;/Struktura_dat&gt;

&lt;Dummy_data&gt;
sample_id,location,measurement_date,nuclide,value,unit,method,mdc
S001,LOC_A,2024-01-05,Cs-137,3.2,Bq/kg,Gamma-spec,0.8
S001,LOC_A,2024-01-06,Cs-137,3.1,Bq/kg,Gamma-spec,0.8
S002,LOC_A,2024-01-05,Cs-137,&lt;0.8,Bq/kg,Gamma-spec,0.8
S003,LOC_B,2024-01-05,Cs-137,2.7,Bq/kg,Gamma-spec,0.9
S004,LOC_A,2024-01-05,K-40,410,Bq/kg,Gamma-spec,15
&lt;/Dummy_data&gt;

&lt;Požadavky&gt;
1) Navrhni postup načtení a předzpracování dat:
   - parametrizace cesty k CSV souboru,
   - převod datových typů,
   - základní kontrola konzistence.

2) Zacházení s chybějícími hodnotami (NA):
   - vysvětli zvolenou strategii (např. vyřazení,
     imputace nebo oddělené zpracování),
   - uveď, pro které sloupce je jaký přístup vhodný.

3) Zacházení s cenzorovanými hodnotami:
   - hodnoty typu "&lt; MDC" považuj za nedetekované,
   - navrhni jejich reprezentaci pro další analýzu
     (např. 0.5 × MDC nebo samostatný flag),
   - zohledni dopad na detekci outlierů.

4) Detekce outlierů:
   - použij metodu IQR v rámci skupin
     (location, nuclide, method),
   - vysvětli volbu prahů.

5) Připrav ukázkový skript v Pythonu
   (pandas + scikit-learn), který:
   - načte CSV soubor z parametru,
   - provede předzpracování,
   - označí outliery,
   - vytvoří stručný souhrnný report.
&lt;/Požadavky&gt;

&lt;Výstup&gt;
- popis navrženého postupu,
- okomentovaný ukázkový skript,
- jasné oddělení kroků analýzy,
- důraz na reprodukovatelnost a rozšiřitelnost.
&lt;/Výstup&gt;
          </pre>
        </div>
      </div>

      <!-- Virtuální oponent -->
      <h1>Virtuální oponent</h1>
      <p>
        Generativní modely umějí navrhovat různé alternativní úhly pohledu a varianty řešení, což je zvlášť užitečné 
        v raných fázích projektu nebo při hledání inspirace. Můžete je využít nejen pro generování nápadů, ale i jako 
        virtuálního oponenta — tedy někoho, kdo vám představí kritické argumenty nebo alternativní scénáře, které jste 
        sami nemuseli zvážit.
      </p>
      <p>
        V tomto kontextu AI neplní roli „autora výzkumu" a nemá nahradit tvůrčí a kritické myšlení člověka. Může však 
        rozšířit repertoár nápadů a scénářů, které stojí za to prověřit, a pomoci odhalit slabiny či rizika vašich prvotních návrhů.
      </p>

      <!-- Collapsible: Přísný oponent -->
      <div class="collapsible" data-collapsible>
        <button class="collapsible__toggle" aria-expanded="false" aria-controls="collapsible-panel-usage-oponent" id="collapsible-button-usage-oponent">
          <b>VÍCE:</b> Přísný oponent – prompt
        </button>
        <div class="collapsible__panel" id="collapsible-panel-usage-oponent" role="region" aria-labelledby="collapsible-button-usage-oponent" hidden>
          <pre class="prompt-example">
&lt;Role&gt;
Vystupuj jako odborný oponent grantové žádosti
se specializací na:
- analýzu gama spekter,
- zpracování experimentálních dat,
- pokročilé metody strojového učení
  (neuronové sítě, statistiku, data mining).

Tvým cílem je poskytnout věcný, kritický a technicky
ukotvený pohled odpovídající roli odborného recenzenta.
&lt;/Role&gt;

&lt;Cíl&gt;
Posoudit návrh metody pro detekci radionuklidu Cs-137
na vysokém přirozeném pozadí pomocí speciálně navržené
neuronové sítě z hlediska jeho předpokladů, robustnosti
a použitelnosti.
&lt;/Cíl&gt;

&lt;Podklady&gt;
- Popis algoritmu a architektury neuronové sítě je uveden
  v dokumentu „algoritmus.md".
- Rešerše aktuálního stavu poznání je uvedena v souboru „reserse.md".
- Opírej se o funkční a koncepční popis metody
  a o informace obsažené v rešerši.
&lt;/Podklady&gt;

&lt;Úkol&gt;
1) Popiš klíčové metodické a datové předpoklady,
   na kterých je návrh založen.

2) U každého předpokladu vysvětli:
   - proč je důležitý pro funkčnost metody,
   - v jakých situacích může být jeho platnost omezená,
   - jaký dopad by to mělo na stabilitu a interpretaci výsledků.

3) Věnuj zvláštní pozornost:
   - citlivosti stanovení Cs-137 při vysokém a proměnlivém
     přírodním pozadí,
   - stabilitě výstupů při změnách spektrálního tvaru pozadí,
   - míře, do jaké navržený model generalizuje
     mimo trénovací data.

4) Strukturovaně popiš identifikované oblasti rizika
   v těchto kategoriích:
   - metodická,
   - datová,
   - související s praktickou aplikací
     (nasazení, validace, interpretace výsledků).
&lt;/Úkol&gt;

&lt;Výstup&gt;
- strukturovaný a věcný oponentský posudek,
- zaměřený na identifikaci potenciálních slabých míst,
- formulovaný konkrétně a technicky,
- vhodný jako podklad pro další odbornou diskusi.
&lt;/Výstup&gt;
          </pre>
        </div>
      </div>

    </div>
  </div>
</section>
