<!-- INTRODUCTION -->
<section id="introduction">
  <div class="section section--white">
    <h1 class="section__title">Slovo úvodem</h1>
    <div class="section__body">
        <p>
          Kolega v kanceláři už zase zmiňuje jakési „chat gé-pé-té", které mu prý výrazně zjednodušuje práci a kdyby na to přišla řeč, zvládlo by za něj nejspíš i část porady. Vy se mezitím trápíte s makry v Excelu 2016 a přemýšlíte, zda vám neujíždí vlak.
        </p>
        <p>
          Krátký průzkum internetu situaci úplně neulehčí. Místo jasných odpovědí přichází záplava článků, návodů a názorů, které si často navzájem odporují. Není pak jednoduché poznat, co je realita, co jen marketing...
        </p>
        <p>
          Poznáváte se? Pak právě pro vás je tato stránka určena!
        </p>
        <p>
          Jejím cílem je nabídnout základní přehled a rozcestník na nástroje a zdroje, které mohou být užitečné při prvních krocích v oblasti generativní umělé inteligence. Samostudium ale nahradit nelze a proto nejlépe začnete tak, že si věci na vlastní kůži vyzkoušíte.
        </p>
        <p>
          Naše ambice není podat vyčerpávající přehled všech technologií a metod práce s AI. Smyslem je spíše ukázat, co generativní AI dnes dokáže, s čím může pomoci ve výzkumu i rutině. Obsah můžete brát jako inspiraci ať už pro osobní rozvoj nebo pro hledání konkrétních využití v projektech.
        </p>
        <p>
          Budeme rádi za vaši zpětnou vazbu i sdílení zkušeností z praxe. Stránku berte jako živý dokument, který vzniká a vyvíjí se společně s vámi.
        </p>
        <p>
          Na závěr jen drobná výzva: kreativní a zábavné činnosti AI nesvěřujte, protože právě ty dávají práci radost a smysl.
        </p>
        
        <p style="text-align:right;">— Mahulena a Mirek, tým trAIning</p>

    </div>
  </div>
</section>
